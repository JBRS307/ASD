### 2014/2015 - Egzamin 1 - Zad. 3

Żaba Monika żyje na mokradłach modelowanych jako płaszczyzna `R^2`. Na mokradłach są kamienie umieszczone na pozycjach `(x1,y1)`, ..., `(xn,yn)`. Początkowo Żaba Monika siedzi na pierwszym kamieniu (czyli na pozycji `(x1,y1)`) i chce dostać się na ostatni kamień (czyli `(xn,yn)`). W tym celu musi skakać po kamieniach. Maksymalna długość zwykłego skoku Żaby Moniki to `L` (czyli zwykłym skokiem Żaba Monika może dostać się na dowolny kamień, którego odległość euklidesowa od obecnej pozycji żaby nie przekracza `L`). Oprócz zwykłych skoków, może ona także wykonywać długie skoki na odległość do `2L`, ale po każdym długim skoku jej kolejny skok musi być na odległość najwyżej `1/2 L`. Proszę opisać (bez implementacji) wielomianowy algorytm obliczający minimalną liczbę skoków (nie ważne jakiej długości), które Żaba Monika musi wykonać, żeby dostać się na kamień `(xn,yn)` (lub stwierdza, że to niemożliwe).